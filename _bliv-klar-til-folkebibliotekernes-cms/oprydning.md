---
title: "Opgave 5: Udvælg indhold der skal flyttes med over"
category: "Overgangsaktiviter"
---

## Beskrivelse ##
En flytning kan være en god lejlighed til at få ryddet op i gammelt indhold. I denne opgave får I nogle tips til at få kvalificeret det indhold, som skal med over på den nye hjemmeside. 

Der er ingen minimumskrav til hvor mange sider, artikler, licenser osv. der skal flyttes med over. Det er helt op til det enkelte biblioteks strategi.  Ambitionsniveauet kunne sagtens være at have mindre indhold end nu, da meget tyder på, at vi har en tendens til at overinformere brugerne, som har svært ved at finde rundt i indholdet. 

## Metode og fremgangsmåde ##
Vi anbefaler, at I systematisk gennemgår alle jeres sider, nyheder og sektioner for at tage stilling til, hvad der skal flyttes med. Afpublicer eller slet indhold der ikke skal med. Det forbedrer jeres overblik over websitet.

**TIP**: Her er en vejledning til hvordan man kan [eksportere oversigtslister over indhold fra DDB CMS](https://platform.dandigbib.org/projects/ddb-cms/wiki/Eksporter_oversigtslister_over_indhold){:target="_blank" rel="noopener"}
{: .notice--info}

- **Hvad skal flyttes over?** I udvælgelsen af indhold bør I tage udgangspunkt i, hvilke sektionssider, I ønsker at oprette. Hvis I fx vil lave en sektionsside, der hedder Studieunivers, bliver I nødt til at have noget studierelateret indhold på sitet, som I kan linke til. Det kan være sider, artikler og arrangementer.

- **Hent indhold fra BPI** Det bliver i første omgang ikke muligt i Folkebibliotekernes CMS at kunne hente eller producere indhold til BPI. Derfor bør I også kigge på, om der er noget af indholdet, som I vil gemme til den nye hjemmeside. 

- **Hvad siger statistikken?** Kig også på, hvad der rent faktisk bliver brugt på jeres nuværende site. I kan bruge Mapp til at se, hvilket indhold, der er blevet læst flest gange. Vi har lavet en guide, der er lige til at følge: [Se statistik for brug af hjemmesidens redaktionelle indhold i Mapp](https://detdigitalefolkebibliotek.dk/sites/default/files/vejledning_i_at_traekke_brugsstatistik_for_redaktionelt_indhold_mapp.pdf){:target="_blank" rel="noopener"}

- **Kvalitetstjek jeres indhold, så det kan findes og læses.** Når I har udvalgt, hvad der skal med, er det en god idé at tjekke indholdets kvalitet. Vi anbefaler, at I følger: [Guidelines til god webkommunikation](/guidelines-til-god-webkommunikation). Det er en kort og letforståelig tjekliste med biblioteks-relevante eksempler. Følger I den, opnår I både god tilgængelighed for synshandicappede og høj synlighed i søgemaskiner. 

Der har været en del snak om, hvorvidt det er muligt at auto-migrere indhold fra den gamle hjemmeside til den nye. *Det bliver ikke muligt*. Indholdet lagres helt forskelligt i de to systemer, og derfor giver en automatiseret migrering ikke mening. 

Flytningen bliver en copy-paste opgave som bibliotekerne selv udfører. Alene af den grund giver det mening at rydde grundigt op, så flytteprocessen bliver til overkommelig. 

## Resultat ##
I får gemt og kvalificeret det indhold skal lægges på den nye hjemmeside. 

## Involverede parter ##
Webredaktion


 
