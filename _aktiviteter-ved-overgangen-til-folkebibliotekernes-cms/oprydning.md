---
title: "Opgave 5: Oprydning i artikler på det eksisterende site"
category: "Overgangsaktiviter"
---

## Beskrivelse ##
En flytning kan være en god lejlighed til at få ryddet op i gammelt indhold. I denne opgave giver jer nogle tips til at få kvalificeret det indhold, som skal med over på den nye hjemmeside. 

## Metode og fremgangsmåde ##
1. **Hvad skal flyttes med over på den nye hjemmeside?** Vi anbefaler, at I systematisk gennemgår alle jeres sider, nyheder og sektioner for at tage stilling til, hvad der skal flyttes med. Afpublicer eller slet indhold der ikke skal med. Det forbedrer jeres overblik over websitet.\
\
**TIP**: Her er en vejledning til hvordan man kan [eksportere oversigtslister over indhold fra DDB CMS](https://platform.dandigbib.org/projects/ddb-cms/wiki/Eksporter_oversigtslister_over_indhold)

2. **Skal der laves nyt indhold?** I udvælgelsen af indhold bør I tage udgangspunkt i, hvilke sektionssider, I ønsker at oprette. Hvis I fx vil lave en sektionsside, der hedder Studieunivers, bliver I nødt til at have noget studierelateret indhold på sitet, som I kan linke til. Det kan være sider, artikler og arrangementer. 

3. **Hvad siger statistikken?** Kig også på, hvad der rent faktisk bliver brugt på jeres nuværende site. I kan bruge Mapp til at se, hvilket indhold, der er blevet læst flest gange. Vi har lavet en guide, der er lige til at følge: [Se statistik for brug af hjemmesidens redaktionelle indhold i Mapp](https://detdigitalefolkebibliotek.dk/sites/default/files/vejledning_i_at_traekke_brugsstatistik_for_redaktionelt_indhold_mapp.pdf)

4. **Kvalitetstjek jeres indhold, så det kan findes og læses.** Når I har udvalgt, hvad der skal med, er det en god idé at tjekke indholdets kvalitet. Vi anbefaler, at I følger: [Guidelines til god webkommunikation](/guidelines-til-god-webkommunikation). Det er en kort og letforståelig tjekliste med biblioteks-relevante eksempler. Følger I den, opnår I både god tilgængelighed for synshandicappede og høj synlighed i søgemaskiner. 

Der har været en del snak om hvorvidt det er muligt at auto-migrere indhold fra den gamle hjemmeside til den nye. Det anbefaler vi ikke! Dette skyldes at den nye hjemmeside bygger på en hel ny designskabelon og alt det bagvedlæggende ikke snakker sammen mellem de to cms-systemer. Men vi er ved at se på hvordan I evt. kan eksportere jeres indhold til en fil, så I har en backup - også efter at det gamle cms er lukket ned.

## Resultat ##
I får gemt og kvalificeret det indhold skal lægges på den nye hjemmeside. 

## Involverede parter ##
Webredaktion


 