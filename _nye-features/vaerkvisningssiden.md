---
title: "Værkvisningssider"
category: "Søgning"
---

Når en bruger foretager en søgning i Folkebibliotekernes CMS, vil det altid være værker, der vises i søgeresultatet. Også selvom man f. eks. filtrerer på materialetypen ”Online lydbog”. Gør man det, vises kun de værker, der er manifesteret i materialetypen ”Online lydbog”. 

Fra DDB CMS er vi vant til materialevisningssider for hver udgave og hver materialetype, som en bog er udkommet i. Materialevisningsside findes ikke i Folkebibliotekernes CMS.  
I Folkebibliotekernes CMS er der i stedet en **værkvisningsside**, der rummer alle de materialetyper og udgaver, værket findes i.

## Handleknappen

Én materialetype vil altid være valgt på værkvisningssiden, og handleknappen vil afspejle den valgte materialetype sådan her:

| Materialetype| Handleknap |
| -------- | ------- |
| Alle fysiske materialetyper  | Reservér |
| E-bog	| Gå til ereolen |
| Film (online) eller tv-serie (online)	| Gå til filmstriben |
| Artikel fra digital artikelservice | Bestil digital kopi |
| Artikel fra Infomedia	| Læs artikel |
| Artikel (online) | Se online |

![image](https://github.com/danskernesdigitalebibliotek/folkebibliotekernes_cms_manual/assets/1641342/f737d72c-b376-466e-9f44-bca1030661b3)

## Værkvisningssidens opbygning

På værkvisningssiden kan brugerne finde rigtig mange metadata om det valgte værk.
Siden er organiseret sådan, at de vigtigste (titel, forfatter og tilgængelighed) vises øverst sammen med handleknappen.
![Værkvisning øverst](https://github.com/danskernesdigitalebibliotek/folkebibliotekernes_cms_manual/assets/1641342/45051913-2cef-48b8-9a45-cd6cba509102)

Nedenunder vises de næst-vigtigste (beskrivelse, emnetal – hvis værket er faglitterært, serie – hvis værket er en del af en serie, emneord osv.
![Værkvisning midt](https://github.com/danskernesdigitalebibliotek/folkebibliotekernes_cms_manual/assets/1641342/cbefaabe-ae05-4b87-8232-ea55636e9376)

Nederst vises de metadata, der vurderes kun at være relevante for et mindretal af brugere – udgave, forlag, isbn mv, samt oplysninger om de enkelte udgaver og manifestationer.
![Værkvisning nederst](https://github.com/danskernesdigitalebibliotek/folkebibliotekernes_cms_manual/assets/1641342/58b125da-b134-4cfe-b778-2711d799a5de)

De nederste metadata er ”foldet ind”, og kan først ses efter klik på de relevante ”folde-ud-pile”.

## Metadata knyttet til værk / manifestation
Nogle metadata er værk-specifikke, andre er manifestations-specifikke.

De manifestations-specifikke metadata vises under ”Udgaver” -> ”Detaljer for materialet”
![image](https://github.com/danskernesdigitalebibliotek/folkebibliotekernes_cms_manual/assets/1641342/bdb4757c-7e2a-4c47-b6d2-8d3f9cb3d927)

De værk-specifikke metadata vises under ”Detaljer”:
![image](https://github.com/danskernesdigitalebibliotek/folkebibliotekernes_cms_manual/assets/1641342/7d0f2006-61b4-4ab6-84f7-fec7649c08e8)

Hvilket så ikke er helt sandt. For der er ikke ret mange metadata, der er værkspecifikke. Selv titlen kan variere, som f. eks. når ”Krabben med de Gyldne Kløer” bliver nyoversat til ”Krabben med de Gyldne Klosakse”, og en ny udgave af en artikelsamling kan få en ny redaktør, osv.
Men eftersom der er en række metadata, som brugerne forventer at se om værket, som strengt taget ikke er værk-specifikke, så ”snyder” vi lidt, og udvælger ud fra forskellige kriterier en manifestation i den valgte materialetype, som repræsenterer værket under ”Detaljer”.






